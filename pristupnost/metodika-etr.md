---
title: "Metodický postup pro tvorbu srozumitelných sdělení ve veřejné správě a pro tvorbu zjednodušených textů pro osoby vyžadující zvláštní přístup (Metodika Easy to read)"
summary: "Ministerstvo vnitra zpracovalo českou mutaci metodiky easy-to-read. Co to je a co s tím má kdo dělat?"
date: 2019-09-09
parent: "📁Přístupnost"
nav_order: 8
---

# Metodický postup pro tvorbu srozumitelných sdělení ve veřejné správě a pro tvorbu zjednodušených textů pro osoby vyžadující zvláštní přístup (Metodika Easy to read)

Ministerstvo vnitra využilo ověřených evropských přístupů a zpracovalo metodiku Easy to read. 

Cílem metodiky je představit úředníkům metody a postupy jak psát srozumitelným jazykem, který by byl lehce pochopitelný a srozumitelný pro všechny skupiny společnosti, včetně osob se zdravotním postižením. Metodika nabízí úředníkům veřejné správy doporučení a tipy, jak podávat složité informace jednoduchým způsobem. Obsahuje také přehledně zpracovaná pravidla, s jejichž využitím úředníci dokáží vytvořit zjednodušené a snadno čitelné texty případně i pro osoby, které jsou oslabené ve čtení a vnímání složitých informací. Souhrn zásad je přizpůsoben vytištění. Na řadě úřadů už visí na nástěnkách a úředníci se jimi inspirují v každodenní práci.

Na základě této metodiky a jejích principů byly již vytvořeny návodné postupy, jak mohou občané volit v komunálních, senátních volbách a ve volbách do Evropského parlamentu. Další návody se týkají vyřízení dvou nejzákladnější životní události, tedy vydání občanského průkazu a cestovního dokladu.



## Dokumenty ke stažení

- [Metodika ETR v PDF](https://www.mvcr.cz/soubor/easy-to-read-2019-metodika-srozumitelneho-a-zjednoduseneho-vyjadrovani-ve-verejne-sprave.aspx)


