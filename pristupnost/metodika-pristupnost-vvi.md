---
title: Metodická pomůcka Jak na přístupnost pro vědecké instituce
summary: Středisko společných činností Akademie věd zpracovalo pro pracoviště AV a potažmo tedy i pro všechny ostatní výzkumné instituce metodiku jak na přístupnost internetových stránek a tím na plnění povinnosti podle Zákona č. 99/2019. Metodika obsahuje i návodný kontrolní seznam a vzorové prohlášení o přístupnosti.
date: 2019-09-09
parent: "📁Přístupnost"
nav_order: 5
---

# Metodická pomůcka Jak na přístupnost pro vědecké instituce



Veřejné výzkumné instituce jsou povinnými subjekty pro povinnost zajištění přístupnosti internetových stránek podle staré i nové právní úpravy. Protože VVI prezentují mnohdy dost specifické informace a to zejména výsledky konkrétní vědecké činnosti a výzkumů, je vhodné jim v podrobnostech přístupnosti pomoci.

V rámci Akademie věd ČR existuje Středisko společných činností, které mimo jiné nabízí správu webů. V SSČ pracuje tým webmasterů a specialistů, který původně pro účely Akademie věd zpracoval metodiku k přístupnosti.


V rámci poskytování ICT služeb SSČ v oblasti správy webových stránek byla pro pracoviště AV vypracována i metodika pro splnění požadavků na přístupnost. Vzhledem k tomu, že tato metodika je speciálně přizpůsobená potřebám veřejných výzkumných institucí a vzhledem k tomu, že VVI jsou i jiné instituce než část Akademie věd, rozhodlo se SSČ tuto metodiku zveřejnit pro potřeby všech ostatních vědeckých výzkumných institucí v ČR.

Tento stručný metodický dokument je pomůckou a příručkou pro správce webových stránek vědeckých výzkumných institucí, ať už se jedná o oficiální webové stránky pracovišť, nebo o zvláštní webové stránky určené k propagaci nebo k projektům, v nichž se vědecké výzkumné instituce angažují. Na tyto internetové stránky a jejich obsah dopadá obecná povinnost přístupnosti informací tak, aby s informacemi a službami na těchto internetových stránkách mohly pracovat také osoby se zdravotním postižením. Tento metodický dokument má napomoci správcům těchto internetových stránek s naplněním této povinnosti a se získáním obecného přehledu o tom, co je to přístupnost, proč je nutné ji řešit a jak ji prakticky řešit.

Metodika má tři části:

1. Hlavní dokument metodiky 
1. Příloha č. 1: Kontrolní seznam pro postupy podle WCAG
1. Příloha č. 2: Vzorové prohlášení o přístupnosti

Doufáme, že metodika pomůže i ostatním VVI.





**O autorech metodiky**

Středisko společných činností Akademie věd České republiky (SSČ) je veřejnou výzkumnou institucí a součástí Akademie věd ČR. SSČ je primárně zřízeno za účelem podpory výzkumu a infrastruktury pro ostatní pracoviště AV. Jedním z okruhů služeb jež pracovištím SSČ nabízí je i ICT. Součástí ICT je i správa webových stránek a provozování stránek pracovišť. Dále SSČ poskytuje kupříkladu hotelové a konferenční služby, či pomoc pracovištím v oblasti staveb.

 Více o SSČ a jeho aktivitách nejen pro pracoviště Akademie věd se lze dočíst na oficiálních webových stránkách na adrese www.ssc.cas.cz 


## Dokumenty ke stažení

- [Online HTML verze dokumentu metodiky](https://docs.google.com/document/d/e/2PACX-1vTOaDi1K6R5Gc8S5YV-qRevLCOZMcWXjiGRPjHr5p4P-TrNWNNcwWbrN9SKIPZT0cQcTDeLBB6ukB2N/pub) prezentovaná přímo z aktuálního dokumentu
- [Metodika ke stažení v PDF](https://docs.google.com/document/d/11j81yz6CRwTwPSye8aK0DbCmoD2hZkfvLp7qps6qYk4/export?format=pdf)

## O autorech metodiky

Středisko společných činností Akademie věd České republiky (SSČ) je veřejnou výzkumnou institucí a součástí Akademie věd ČR. SSČ je primárně zřízeno za účelem podpory výzkumu a infrastruktury pro ostatní pracoviště AV. Jedním z okruhů služeb jež pracovištím SSČ nabízí je i ICT. Součástí ICT je i správa webových stránek a provozování stránek pracovišť. Dále SSČ poskytuje kupříkladu hotelové a konferenční služby, či pomoc pracovištím v oblasti staveb.

 Více o SSČ a jeho aktivitách nejen pro pracoviště Akademie věd se lze dočíst na oficiálních webových stránkách na adrese www.ssc.cas.cz 
