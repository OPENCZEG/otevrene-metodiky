---
title: "Agendy a procesy se změnami za mimořádných situací"
nav-order: 1
parent: "Jak na Změny v agendách a procesech za mimořádných situací"
date: 2020-12-01
---

Toto je kapitola metodiky 

[Jak na Změny v agendách a procesech za mimořádných situací](index.html)

----------

# Agendy a procesy se změnami za mimořádných situací

## Druhy procesů a činností a vhodnost jejich změn či utlumování

Úřad vykonává tři základní druhy činností a s nimi související procesy.

Základní mvýchodiskem je, že jakékoliv omezení či změna výkonu činností v úřadu nesmí znamenat neplnění zákonem stanovených povinností, nebo dokonce nepřípustné omezování či zabraňování výkonu veřejné správy.

Z toho jednoznačně plyne, že skupinou nejvíce náchylnou na tyto změny je první skupina činností a procesů. Faktický výkon veřejné správy nelze omezovat jen proto, že má k němu úřad ztížené podmínky určitými omezeními způsobenými mimořádnou situací.

U druhé a třetí skupiny lze pak připustit i podstatnější omezení, ovšem opět za předpokladu, že tím nebude docházet k neplnění zákonných povinností a to zejména u veřejnoprávních činností.

Poznámka k významu slova \"agenda\" v tomto dokumentu: Pojem \"agenda\" je často spojován s avendou veřejné správy ohlášenou v Registru práv a povinností. Tento dokument pro přehlednost a pro zjednodušejí využívá pojem agendy v jiném duchu, je třeba to brát spíš jako skupinu procesů či činností, nicméně nejedná se nutně o agendu výkonu veřejné správy.

## Analýza agend, činností a procesů v úřadu a návrhu jejich změn

Úřad by si měl vždy udělat analýzu toho, co, a jak chce měnit. K tomu může přistoupit dvěma způsoby:

1.  Ad-hoc analýza aktuálních činností při každé mimořádné situaci a rozhodnutí při každém případu zvlášť, nebo
2.  Uvedení míry a možnosti změny či utlumení k danému procesu při komplexnější procesní analýze úřadu a její aktivizování jedním opatřením při každé mimořádné situaci.

Výsledkem analýzy má být seznam činností a procesů, jež lze změnit či utlumit, a také to, jakou formou se tak stane - plus nějaké podrobnosti.

Vzhledem k tomu, že druhů mimořádných situací je sice více, ale dopady jsou velice podobné (zejména, co se týče omezení fungování úřadu), doporučuje se druhá varianta. Tedy, při procesní analýze v úřadu se již zaměřit i na tento aspekt.

V související kapitole tohoto výstupu lze najít i konkrétní příklady změn, jež může úřad nasadit, ale i negativní a pozitivní dopady se, kterými je třeba počítat. To jsou pak zároveň východiska pro analýzu úřadu.

# Možné druhy změn za mimořádných situací

Podle dosavadní analýzy MV vůči správním úřadům a podle informací z praxe, jsou, jako možné formy změn či utlumování činností, přípustné následující:

  Forma změny výkonu                                                          Popis změny                                                                     Příklady úprav procesu
  --------------------------------------------------------------------------- ------------------------------------------------------------------------------- --------------------------------------------------------------------------------------------------------------------------------------------------------------------------------------------------------------------
  Organizačně-technický odklad prezenční části výkonu agendy                  Omezení některých částí procesu                                                 Omezení kontrolních mechanismů u žádostí, odstoupení od potřeby elektronického podpisu žádosti, zmírnění nutnosti dokládat skutečnosti klientem
  nahrazení prezenční části výkonu agendy distanční formou                    Distanční komunikace s klientem                                                 Kde se v procesu komunikuje s klientem, zvolí se vzdálená komunikace (videochat, e-mail, telefon)
  Dílčí posun termínů agendy                                                  Posun neklíčových termínů                                                       Odsunutí jednotlivých úkonů ke konci termínů, posuny termínu tam, kde termín neurčuje zákon, větší rozložení kroků procesu do doby jeho lhůty
  Odklad výkonu agendy nad rámec zákonných lhůt                               Posun dílčích termínů                                                           Úprava lhůt a kroků procesu, aby byly splněny zákonné konečné lhůty, ale mohly se upravit lhůty pro dílčí kroky
  Žádost a posun termínu výkonu agendy                                        Žádost o posun                                                                  Požádat gestora činnosti o odklad termínů pro výkazy či pro předání informace mimo podklady pro správní řízení
  Přerušení výkonu agendy                                                     Dočasné přerušení                                                               Dočasné nevykonávání daného procesu
  Omezení činnosti výhradně na podněty                                        Pouze podnětová kontrolní činnost                                               Utlumení či přerušení činností podle ročních kontrolních plánů a podle ročních plánů obecně, iniciace procesu výhradně na základě podnětu či podání a ne na základě ročního plánu
  Omezení úřední doby a doby pro příjem podání                                Omezení úřední doby pro styk s klienty při prezenčním styku a osobním jednání   Úprava úřední doby pro daný útvar, sdělení prostřednictvím úřední desky a internetových stránek
  Omezení prezenční doby agendy                                               Omezení času pro osobní jednání a třeba i nahrazení částí distančním způsobem   Omezení úřední doby a nahrazení určité části distanční formou, sdělení a informování klientů na úřední desce a na internetových stránkách, sdělení jak mohou klienti využívat distanční formu jednání a komunikace
  Přerušení prezenčního styku                                                 Nevyhledávat osobní jednání                                                     Tam, kde to v procesu jde beze zbytku, přerušit činnosti osobního jednání, jinak postupovat podle jiných změn (třeba distanční forma)
  Odklad výkonu kontrol, jejichž vykonání není spojeno se zákonnými lhůtami   Přerušení netermínových kontrol                                                 Přerušení činností kontrol, kde se nevyžaduje kontrola v zákonné lhůtě, viz omezení kontrol a činností pouze na podněty
  Omezení metodické činnosti                                                  Nevydávání metodik a přerušení práce na zpracování metodik                      Tam, kde to jde, pozastavit procesy přípravy či aktualizace metodických dokumentů a metodické činnosti pro fungování jiných úřadů
  Omezení konzultační činnosti na distanční formu                             Omezení konzultací a poradenství či jejich nahrazení                            Tam, kde to jde a neomezuje to přínos pro klietny či další úřady, upravit či přerušit procesy spojené s konzultacemi a poradenstvím, anebo celé konzultace a poradenství přesunout do distanční formy



## Upozornění na zcela nevhodné formy změn či utlumování činností [[Důležité]{.smallcaps}]{.tag tag-name="Důležité"} {#upozornění-na-zcela-nevhodné-formy-změn-či-utlumování-činností}

Při přemýšlení nad tím, jak se určité agendy či procesy budou po dobu mimořádné situace měnit, je třeba přihlédnout také k tomu, které formy změny jsou naprosto nevhodné. Změna způsobu výkonu agend a realizace procesů nesmí způsobit porušování či neplnění zákonem stanovených povinností a nesmí způsobit porušování procesních či správních lhůt, a nebo faktický negativní dopad na klientské subjekty.

Za nevhodné, a tudíš neprůchozí, lze označit následující pokusy o změnu výkonu:

-   Prodloužení lhůty pro správní řízení nad rámec zákonné možnosti
-   Automatické prodloužení lhůty pro správní řízení z 30 na 60 dnů, a to bez udání důvodu a bez informování účastníků
-   Odůvodnění prodloužení lhůty správního řízení na 60 dní samotným nouzovým stavem či omezením úřadu
-   Nevyhovění v žádosti jen pro důvod neschopnosti úřadu realizovat kroky ve správním řízení či jiném druhu řízení
-   Neplnění povinností stanovených zákonem
-   Nerealizování kroků ve správním řízení neschopností prezenčního fungování
-   Neprovádění místních šetření s následkem nevyhovění žádosti ve správním řízení či prodlužování lhůty správního řízení
-   Přerušení správního řízení z důvodu mimořádné situace a omezení fungování úřadu
-   Neposkytování stanovisek a podkladů pro správní řízení jiných úřadů

