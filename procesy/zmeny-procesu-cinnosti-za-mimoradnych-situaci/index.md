---
title: "Jak na Změny v agendách a procesech za mimořádných situací"
date: 2020-12-01
nav-order: 2
parent: "📁Procesy"
summary: "V rámci projektu Digitální úřad financovaného z dotačního programu MPO je jedním z výstupů i stručná použitelná metodika, kterou úřady mohou použít za mimoŕádných situací, aby správným a efektivním způsobem řešili změny jejich procesů vynucené omezením fungování úřadu. Tento výstup je také publikován jako otevřená metodika."
has_children: true
layout: page
---

# Jak na Změny v agendách a procesech za mimořádných situací



Tento dokument je dílčím výstupem projektu Digitální úřad zpracovaným společnosti Adwice solutions.

Jde o dílčí výstup z fáze 1.1 kde se má zhodnotit dopad mimořádných situací (jako jsou epidemické události) na úřady veřejné správy a možnosti úpravy a změny procesů vykonávaných úřady.

# Obecné aspekty mimořádných situací a krizových opatření při výkonu veřejné správy a provozu úřadu

Vláda dne 30. 10. 2020 zadala Ministerstvu vnitra požadavek na zmapování agend ústředních orgánů státní správy, u nichž přichází v úvahu jejich dočasné utlumení popř. odložení jejich plnění v návaznosti na epidemiologickou situaci, resp. nouzový stav a s ním související krizová opatření omezující běžný výkon státní správy. Ministerstvo vnitra zrealizovalo šetření na ústředních úřadech, jehož výsledek vláda projednala k informaci v materiálu \"Informace o výsledcích šetření agendy jejichž výkon lze s ohledem na epidemiologickou situaci dočasně utlumit\".

Kromě samotných odpovědí jednotlivých ústředních správních úřadů na to, jaké agendy a jakým způsobem hodlají měnit v rámci aktuální mimořádné situace, byly identifikovány také obecné překážky. Ukazuje se, že úřady mnohdy naprosto netuší, jak k dané věci přistupovat a že velmi chybí nějaký rychle zpracovaný metodický materiál,, který by úřady mohly použít v praxi.

Takový podklad je jeden z cílů projektu Digitální úřad, přičemž se potvrdila jeho naléhavá potřeba a bylo nutno urychlit jeho zpracování a publikování úřadům zatím jako draft k veřejné diskusi.

V případě mimořádné situace, a to zejména tehdy, kdy tato mimořádná situace trvá po delší dobu než jen několik dnů, je nezbytné přemýšlet o tom, jak optimalizovat výkon úřadu jako takového. V ideálním případě by ke změnám výkonu úředních činností agent docházet nemělo, pokud si totiž úřad plní veškeré stanovené povinnosti týkající se digitalizace a již splnil základní povinnosti a principy plné digitalizace vnitřních procesů, je připraven na dopady mimořádné situace dobře. Pokud ale úřad ještě takového ideálního stavu nedosáhl, pravděpodobně bude chtít přistoupit ke změnám či omezování některých procesů po dobu mimořádné situace. Je nutné omezovat pouze to, co jde a co nezpůsobí porušení zákonných povinností, a také omezovat pouze tím způsobem, který je pro daný proces vhodný.

Úřad určitě může přistoupit k zamyšlení nad tím, které agendy a činnosti, jakým způsobem, bude upravovat po dobu mimořádné situace, nebo ještě po dobu, která ji bezprostředně následuje. Je přitom ale nezbytné mít na paměti následující problémy, které tím mohou v praxi nastat:

1.  V žádném případě nelze narušit či dokonce nenaplnit výkon veřejné správy, jež má úřad za povinnost.
2.  Jakékoliv omezení či odklad částí agend a činností bude mít za následek zvýšené nároky v budoucnu a též kumulaci nedokončených procesů.
3.  Omezováním výkonu práce úředníků a zaměstnanců z jiného místa se neřeší jejich faktická práce. Přílišné omezování může mít za následek kumulaci potřeb po skončení mimořádné situace.
4.  Nelze omezit či zcela přerušit komunikaci s klientskými subjekty. Lze ji pouze nahradit distanční formou či jinými alternativními způsoby.
5.  Mimořádná situace, a z ní plynoucí omezení a opatření, svádí k odkladu odložitelných činností. Je ale třeba si uvědomit, že tyto činnosti se v budoucnu budou muset udělat a jejich nemístný a přehnaný odklad tak zapříčiní budoucí problémy.
6.  Je třeba hlídat možnou úřední prokrastinaci.
7.  Na každou podstatnou změnu procesu či výkonu činnosti v úřadu musí existovat dokument, kterým se umožní a také dostatečně podrobně definuje, aby bylo v budoucnu možné doložit proč a jak k omezení došlo.

Metodika obsahuje další kapitoly a části a také praktické příklady.

