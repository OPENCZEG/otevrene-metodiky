---
title: "Vzorové úpravy vnitřních procesů a činností"
nav-order: 3
parent: "Jak na Změny v agendách a procesech za mimořádných situací"
date: 2020-12-01
---

Toto je kapitola metodiky 

[Jak na Změny v agendách a procesech za mimořádných situací](index.html)

----------

# Vzorové úpravy vnitřních procesů a činností

Níže jsou rozebrány obecné dopady mimořádných situací a také vzory Následují příklady toho, jak lze konkrétní procesy a činnosti upravit.

****Obecné změny****

Výkon veřejné správy

-   Upravovat činnosti tak, aby nebyl omezen, či dokonce přerušován, výkon veřejné správy

-   Omezit či zcela vypustit fyzický kontakt s klientem, nahrazovat ho distančním způsobem

-   Zavést střídání pracovníků na podatelně/podatelnách

-   Překontrolovat a případně urychleně doplnit elektronické formuláře na webu úřadu

Fyzické fungování úřadu

-   Bude možná potřeba dočasně posílit podatelnu o vyhrazeného pracovníka na digitalizaci všech podkladů a dokumentů a vstupů, aby s nimi úřad mohl pracovat výhradně v digitální podobě

-   Viditelně na webové stránky úřadu umístit samostatnou stránku s přehledným výpisem všech změn a odlišností, jež se týkají klientů

-   Nastavit procesy podatelny, vymezit, kdy se striktně provádí konverze, a kdy se pouze skenuje do DMS pro další zpracování

-   Obecně zavádět střídavou fyzickou přítomnost zaměstnanců tam, kde je fyzická přítomnost nutná

-   Zavést evidenci kontaktů na osoby vstupující jako návštěvy do budovy pro případy podkladů pro trasování

-   Dočasně přerušit možnost nahlížení do právních předpisů v sídle úřadu, nahradit elektronickou cestou a elektronickou úřední deskou

****Změny v provozních činnostech**** Inventury majetku

-   Neprovádět inventury fyzicky, ale jen na základě evidence

-   Nevyžadovat fyzickou kontrolu zařízení, jež zaměstnanci nosí domů, ale jen prohlášení o stavu zařízení

Účetnictví a ekonomické agendy

-   Tam, kde jsou pouze listinné doklady, zadávat do systému v týdenních iteracích

-   Práce uživatelů ekonomického systému z domova

-   Vyčlenění pracovníka, který všechny doklady digitalizuje, aby s nimi ostatní mohli pracovat z domova v DMS

Personální agendy

-   Personální pohovory on-line (alespoň se zjistí kvalita uchazečů)

-   Využití volné kapacity pro přípravu výběrových řízení v budoucnu

-   Hodnocení zaměstnanců distanční formou či dotazníkovou formou

-   Úpravy systémů na evidenci práce z domova

-   Vydání vnitřních předpisů pro práci z domova

-   U provozů vyžadujících osobní přítomnost zavést střídání zaměstnanců a zbytek doby zavést práci z domova

-   Anonymní dotazníkové šetření mezi zaměstnanci na jejich potřeby a podmínky pro práci z domova

-   Zprostředkování nabídky on-line vzdělávání a odborné přípravy

-   Zavedení povinnosti využít část doby práce z domova pro distanční vzdělávání a e-learning odborné přípravy

-   Zvýšení sebekontroly u vykazování dovolených a nepřítomnosti, aby nepokračovalo protizákonné zneužívání a nátlak na zaměstnance

-   Příprava na možný nábor dočasných pracovníků na pomoc po mimořádné situaci

-   Zvýšení prověření tvrzení zaměstnanců a uchazečů o jejich IT dovednostech

Řízení ICT a technické činnosti

-   Využití menšího rozsahu práce na tvorbu a úpravu strategických materiálů a realizaci povinností

-   Zavedení a nastavení VPN do sítě úřadu

-   Zapůjčení či poskytnutí notebooku zaměstnanci, který má pracovat z domova s patřičnou softwarovou výbavou a VPN přístupem

-   Vyřešení alternativy pro podepisování s pomocí služební čipové karty
