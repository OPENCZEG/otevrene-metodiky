---
title: Národní architektonický plán ČR
nav_order: 4
parent: Jak na národní architekturu
layout: page
date: 2020-03-16
---

# Národní architektonický plán ČR

Národní architektonický plán  zpracoval Odbor hlavního architekta (OHA) jako navazující dokument k [Informační koncepci ČR](/metodiky/ikcr).

Národní architektonický plán  je jakousi kuchařkou. To co se naučí architekti v Národním architektonickém plánu je jazyk pro hovoření architektury. NAP oproti tomu dává už konkrétní postupy, CO, KDO a JAK má ve veřejné správě dělat a čeho tím dosáhne. Nedílnou součástí jsou pak popisy sdílených služeb EG a jak je nasazovat v jednotlivých úřadech.

Na místo správy jednotlivých dílčích činností úřadů a jejich informačních systémů samostatně, takříkajíc s klapkami na očích, je třeba zavést nový přístup, který umožní zodpovědným manažerům s pomocí analytiků vidět úřad jako celistvý socio-ekonomicko-technický systém, který má strukturu prvků, jejich vazeb a chování (tedy architekturu), a v němž všechny „věci“ vzájemně souvisí. To pro úřad znamená nutnost poznat a popsat svou architekturu s využitím postupů a prostředků stanovených NAR a rozhodovat o jejím dalším vývoji ve shodě s IKČR a s NAP. To prakticky znamená například mít a používat místo excelů transparentní a sdílené modely. Národní architektonický plán  obsahuje popis závazné metodiky pro tvorbu a správu modelů architektury kteréhokoli úřadu veřejné správy ČR (OVS, orgánu veřejné správy) a přiměřeně odlišnému charakteru činností také kteréhokoli státního, národního nebo samosprávou zřizovaného podniku či organizace. 

* [Národní architektonický plán  na Archi wiki](https://archi.gov.cz/nap-dokument:nap)

Dokument  NAP je rozdělen do těchto základních kapitol:

1. Úvod
1. Architektonická vize eGovernmentu ČR
1. Architektura úřadu v kontextu veřejné správy a jejích vrstvách architektury
1. Popis sdílených služeb, funkčních celků a tematických oblastí veřejné správy ČR
1. Způsoby využívání sdílených služeb, funkčních celků a tematických oblastí jednotlivými úřady
1. Modely NAP v centrálním úložišti a v OVS