# Co je to přístupnost?

Přístupnost (v anglickém originále "accessibility" se zkratkou "a11y") je hlavně o tom, abychom měli všichni stejný přístup k informacím a mohli používat stejné prostředky a služby.

Představte si třeba nevidomého, jak se pokouší přečíst si plně grafické webové stránky, nebo původně textový dokument, který ovšem někdo naskenoval a poslal mu ho datovou schránkou. Nebo naopak neslyšícího, jak se snaží zjistit, co je na videu na webu? Či někoho s motorickými problémy a třesem rukou, jak se snaží na svém dotykovém telefonu klikat na titěrná tlačítka ve špatně napsané mobilní aplikaci.

O tom všem je přístupnost. Aby webové stránky, elektronické služby, obchody, informační zdroje, aplikace, dokumenty, mapy a třeba i multimediální díla mohly konzumovat a maximálně používat i osoby se specifickými potřebami, zejména zdravotně postižení.

Je třeba se tedy naučit principy a techniky, aby to bylo možné. Aby zdroje, informace a aplikace prostě byly i pro tyto lidi přístupné.

# Proč přístupnost řešit?

Je hned několik důvodů, proč se zejména na internetu přístupností zabývat:

1. Co je přístupné, to může používat i osoba se zdravotním postižením (což se dotkne 10 až 30 procent populace, mimochodem přes 70 procent uživatelů s těžkým zdravotním postižením aktivně využívá elektronické služby a chce je využívat více)
2. Co je přístupné se skvěle hledá, indexuje a je zvýhodněno i ve vyhledávačích
3. Co je přístupné je snadno zpracovatelné různými metodami (od prohlížečů až ke zpracovávání strukturovaných dat)
4. Co je přístupné má čistší kód a čistší technologie
5. Co je přístupné je více standardní a máte jistotu, že to bude lépe fungovat více uživatelům

# Kde všude přístupnost...

Existuje mnoho oblastí, kde se na přístupnost dbá, my si rozebereme jen ty nejdůležitější:

## Přístupnost webů a webových aplikací

i v minulosti jsme se nejčastěji setkávali s pojmem přístupnosti právě u webových stránek. Ať už se jedná o webové stránky nějakého úřadu, o nějaký e-shop, nebo například o webové stránky sociálních sítí. Tam všude je přístupnost důležitá. Neboť pouze s technicky přístupnými webovými stránkami a aplikacemi mohou plnohodnotně pracovat i osoby se zdravotním postižením. Proto je přístupnost u webových stránek dlouhodobě aktivní téma a s rozvojem moderních technologií se stává stále důležitější, ale i technicky dosažitelnější a snazší.


## Přístupnost elektronických dokumentů

## Přístupnost informačních systémů a programů

## Přístupnost mobilních aplikací

## Přístupnost přístrojů a zařízení

## Přístupnost služeb



