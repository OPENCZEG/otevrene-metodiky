---
title: "Podrobný popis vybraných EG předpisů"
date: 2021-01-21
parent: "📁Legislativa"
summary: "Zde se dozvíte, co najdete ve kterém zákoně a co jednotlivé předpisy všechno upravují a to formou přehledných seznamů"
has_children: false
layout: page
nav_order: 2
---

# Podrobný popis obsahu vybraných předpisů k eGovernmentu

Níže je přehledně uvedeno, co přesně obsahují které zákony jež jsou klíčové pro digitalizaci a eGovernment:

- TOC
{:toc}


## Zákon č. 365/2000 Sb., o informačních systémech veřejné správy

-   V oblasti informačních systémů

    -   Definuje některé pojmy z oblasti eGovernmentu a informačních systémů

    -   Stanovuje rámec pro celou oblast ISVS

    -   Definuje, co je informační systém a co je ISVS

    -   Definuje základní role spojené se správou ISVS

        -   Správce informačního systému

        -   Provozovatel informačního systému

        -   Uživatel informačního systému

    -   Definuje speciální typy informačních systémů a povinnosti správců pro

    -   Definuje kategorii Určený informační systém a některá jeho specifika

    -   Stanovuje povinnosti správcům určených informačních systémů

        -   Požádat o stanovisko Odbor hlavního architekta v záměru projektu a v realizaci projektu ICT

        -   Požádat o stanovisko Odbor hlavního architekta před zahájením poskytování či změně služby určeného IS (kolaudace)

    -   Stanovuje povinnost využívat pro vazby a propojování výhradně referenční rozhraní

        Stanovuje povinnost provozovat a služby z ISVS poskytovat výhradně\
        prostřednictvím Centrálního místa služeb

-   V oblasti cloud computingu

    -   Stanovuje základní povinnosti k využívání cloudu ve veřejné správě

    -   Definuje jako cloud

        -   Státní cloud ve státních datových centrech

        -   Komerční cloud poskytováním služeb cloudu splňujícím standardy

    -   Definuje Katalog Cloud computingu, který se skládá z

        -   Katalogu nabídek cloudových služeb, který zavádí jako povinně využívaný dynamický nákupní systém pro cloud

        -   Katalogu poptávky cloudových služeb

        -   Katalogu využívání cloudových služeb veřejnou správou

    -   Stanovuje povinnost poptávat a nabízet výhradně služby uvedené v katalogu

    -   Stanovuje povinnost oznámit využívání cloudu do Katalogu využívání cloud computingu

    -   Zmocňuje k vydání standardů a sledování jejich splnění pro dodavatele

-   V oblasti řízení ICT

    -   Zakotvuje jako závazné a povinné strategické dokumenty

        -   Informační koncepci České republiky

        -   Informační koncepci orgánu veřejné správy, jež musí být v souladu s IKČR

    -   Stanovuje zejména vládě a Ministerstvu vnitra povinnosti související s IK a se znalostmi k informačním systémům

    -   Stanovuje orgánům veřejné moci zpracovávat, aktualizovat, udržovat, provádět a vyhodnocovat jejich Informační koncepci

    -   Stanovuje orgánům veřejné moci uvést svoje koncepce a systémy do souladu s IKČR. Stanovuje správcům informačních systémů zpracovávat a udržovat provozní dokumentaci

-   Dále zákon

    -   Definuje Portál správy, udává jeho cíl a služby a stanovuje některé související povinnosti

    -   Definuje Centrální místo služeb jako infrastrukturu KIVS a stanovuje povinnosti využívat CMS správcům ISVS

    -   Stanovuje povinnosti související s přístupem k údajům v informačních systémech a s jejich výpisy

    -   Dává subjektům, jež mají elektronickou identifikaci, práva k přístupům, k údajům a výpisům z informačních systémů

## Zákon č. 111/2009 Sb., o základních registrech

-   V oblasti základních registrů a jejich využívání

    -   Zavádí základní registry

        -   Registr obyvatel (ROB) pro referenční údaje o fyzických osobách

        -   Registr osob (ROS) pro referenční údaje o právnických osobách a subjektech

        -   Registr územní identifikace adres a nemovitostí (RUIAN) pro referenční údaje o územních prvcích a adresách v ČR

        -   Registr práv a povinností (RPP) pro referenční údaje o agendách veřejné správy, výkonu působnosti orgánů veřejné moci, informačních systémech veřejné správy, údajích a úkonech v agendách a o rozhodnutích týkajících se subjektů

    -   Stanovuje u jednotlivých základních registrů jejich správce, provozovatele, editory

    -   Zřizuje Správu základních registrů a stanovuje jí působnost a povinnosti

    -   Zakotvuje Informační systém základních registrů (ISZR) jako systém pro poskytování a využívání služeb základních registrů

    -   Stanovuje editorům jejich povinnosti týkající se zápisu a změny referenčních i nereferenčních údajů v jednotlivých registrech

    -   Správcům základních registrů se udává povinnost označování nesprávných údajů a vznášet reklamace a řešit jejich vyřízení s editorem a kontrolovat v případě nesouladu pro vznesení reklamace údajů

    -   Stanovuje orgánům veřejné moci povinnosti v souvislosti s referenčními údaji, a to zejména

        -   Využívat jako autoritativní zdroj údajů k úřadování referenční údaje ze základních registrů

        -   Využívat služby ISZR k napojení jejich agendových informačních systémů na ISZR

        -   Reklamovat zpochybněné či nesprávné údaje vůči editorovi údajů v registru

        -   Při výměně údajů mezi jednotlivými AIS vždy využít překladu AIFO identifikátorů

        -   Ve svých AIS využívat vlastní identifikátory, které ale nesmí využívat k propojování

    -   U specifik údajů o fyzických osobách z Registru obyvatel dále

        -   Využívat agendové identifikátory fyzických osob (AIFO) podle agend, v nichž působí a vnichž využijí referenční údaje

    -   Řeší záležitosti ohledně výpisů údajů z registrů a výpisů údajů o využívání, na něž mají subjekty právo a stanovuje kanály pro tyto výpisy

-   U Registru obyvatel

    -   Definuje, že primárními editory jsou Evidence obyvatel a Cizinecký informační systém

    -   Zakotvuje mechanismy zápisu subjektů a aktualizace jejich údajů

    -   Jako referenční údaje stanoví také kontaktní údaje osoby (e-mailovou adresu a číslo mobilního telefonu) a identifikátor a stav datové schránky

    -   Řeší problematiky využívání údajů jako osobních údajů a jejich ochranu a zapojuje Úřad pro ochranu osobních údajů

-   U Registru osob

    -   Zakotvuje principy zápisu subjektů a aktualizace údajů o nich

    -   Stanovuje, kdo je prostřednictvím systémů editorem údajů pro jaké osoby

    -   Jako referenční údaje o osobě stanoví také identifikátor a stav datové schránky

    -   Řeší využívání údajů z registru a jejich publikaci

-   U Registru územní identifikace adres a nemovitostí

    -   Stanovuje editory údajů a jejich povinnosti realizované prostřednictvím ISUI

    -   Stanovuje podrobnosti týkající se vztahu s Katastrem nemovitostí a katastrálními systémy

    -   Řeší publikaci údajů z RUIAN

-   U Registru práv a povinností

    -   Stanovuje, co je to Agenda veřejné správy a její povinnosti, způsoby ohlašování a využívání údajů o agendách

    -   Definuje obecné role k výkonu agend, a to

        -   Ohlašovatele agendy, jež je za agendu zodpovědný a zodpovídá za správnost referenčních údajů o ní

        -   Orgán veřejné moci působící v agendě, jež vykonává definované činnosti v rámci agendy a využívá k tomu příslušné informační systémy

        -   Soukromoprávního uživatele údajů, jež není orgánem veřejné moci, ale má zákonem stanovený přístup k údajům ze základních registrů

        -   Poskytovatele údajů a uživatele údajů jako publikující a čtenářský subjekt při výměně údajů vedených v agendách prostřednictvím vazeb informačních systémů

    -   Definuje Katalog služeb a stanoví povinnosti zápisů a aktualizací pro

        -   Služby veřejné správy

        -   Digitální služby

        -   Digitální úkony

    -   Zakotvuje Zápis rozhodnutí a Zápis skutečnosti týkající se fyzické či právnické osoby a řeší podrobnosti o zápisu a aktualizaci údajů a jejich využití v souladu s PDS

    -   Zavádí Rejstřík ISVS a stanovuje jeho strukturu a vyhláškou rozsah povinně spravovaných a ohlašovaných údajů o každém ISVS

-   V oblasti výměny a propojování údajů

    -   Zavádí se kategorie údajů

        -   Referenční údaje

        -   Údaje z agendového informačního systému

    -   Obě kategorie jsou, co se týče rovnosti a závaznosti, rovnocenné

    -   Definuje povinnosti k využívání údajů orgánům veřejné moci

        -   Využívat jako závazné jednak referenční údaje ze základních registrů a jednak údaje z agendových informačních systémů

        -   Pokud jsou správci agendových informačních systémů, tak zajistit využívání údajů v jejich systémech jiným orgánům veřejné moci, a to včetně zajištění služeb pro notifikace, stahování aktualizací, reklamace, vyřizování zpochybnění údajů atd.

## Zákon č. 300/2008 Sb., o elektronických úkonech a autorizované konverzi dokumentů

-   V oblasti datových schránek a komunikace přes ně

    -   Definuje, co jsou to datové schránky a datové zprávy, jak fungují a k čemu se využívají

    -   Definuje tři základní typy datových schránek

        -   Soukromoprávní datová schránka (datová schránka fyzické osoby nebo právnické osoby)

        -   Datová schránka orgánu veřejné moci

        -   Další datová schránka orgánu veřejné moci (zvláštní schránka pro organizační jednotku či zvláštní činnost)

    -   Zavádí Informační systém datových schránek, jehož správcem je MV

    -   Definuje způsoby přístupu do datové schránky

        -   Prostřednictvím webového rozhraní ISDS

        -   Prostřednictvím systému (třeba elektronického systému spisové služby)

    -   Definuje dvě role pro přístup do datové schránky a jejich závaznost

        -   Přístup jménem konkrétní fyzické osoby (uživatelské přístupové údaje)

        -   Přístup jménem systému a celé organizace (certifikát pro systém)

    -   Řeší problematiku zřizování a zpřístupňování a znepřístupňování a rušení datových schránek na žádost

    -   Řeší problematiku přístupových údajů a prostředků pro přístup ke službám ISDS

    -   Stanovuje mechanismy komunikace datovou schránkou

        -   Mezi dvěma orgány veřejné moci vždy jako povinný

        -   Od orgánu veřejné moci k soukromoprávnímu subjektu vždy jako povinné doručování

        -   Od soukromoprávního subjektu k orgánu veřejné moci jako dobrovolné podání a úkon, ale s nezpochybnitelnou důvěryhodností

        -   Mezi soukromoprávními subjekty jako garantované, ale nepovinné a právně nezávazné a za úplatu

-   V oblasti autorizované konverze dokumentů

    -   Zavádí autorizovanou konverzi jako formu garantovaného převodu mezi analogovým a digitálním dokumentem, a to se zaručením účinků originálu

    -   Stanoví dvě formy autorizované konverze

        -   Autorizovaná konverze z moci úřední (vykonávají orgány veřejné moci pro potřeby své činnosti, realizuje se zdarma)

        -   Autorizovaná konverze na žádost (na žádost na kontaktním místě se provádí za úplatu)

    -   Určuje podrobnosti konverze a související náležitosti

## Zákon č. 499/2004 Sb., o archivnictví a spisové službě

-   V oblasti archivnictví

    -   Upravuje celou oblast archivnictví

    -   Definuje soustavu archivů a jejich povinnosti

    -   Definuje základní pojmy pro archivnictví a spisovou službu

    -   Určuje podrobnosti spravování a péče o archiválie

    -   Určuje podmínky a podrobnosti badatelské činnosti a nahlížení a zpřístupnění archiválií

    -   Zakotvuje digitální archiv a stanovuje související povinnosti, včetně správy digitálních archiválií a jejich zpřístupnění

-   V oblasti spisové služby

    -   Definuje, co je to spisová služba a definuje základní její procesy

    -   Stanovuje povinnost vykonávat spisovou službu pro tzv veřejnoprávní původce, a to

        -   Spisovou službu v listinné podobě (pro některé, kteří si mohou vybrat)

        -   Spisovou službu v elektronické podobě, a to vždy s využitím elektronického systému spisové služby

    -   Stanovuje povinnost souladu elektronických systémů spisové služby s technickými požadavky Národního standardu

    -   Řeší problematiku schvalování dokumentů s využitím jiných technických prostředků jako ekvivalentu podpisů pro interní účely

    -   Stanovuje povinnosti původcům pro správu dokumentů, komunikaci s archivem a skartace

    -   Původcům stanovuje povinnost vydávat a dodržovat Spisový řád a Spisový plán jako procesní dokumenty pro spisovou službu

    -   Archivům zakládá povinnost metodické činnosti a pomoci v rámci předarchivní péče

    -   Řeší problematiku jiné konverze jako konverze zaručující shodu, a to zejména pro účely evidence digitálních dokumentů

## Zákon č. 297/2016 Sb., o službách vytvářejících důvěru pro elektronické transakce

-   V oblasti služeb vytvářejících důvěru

    -   Zákon obecně transponuje nařízení EU 910/2014 EIDAS

    -   Stanovuje podmínky pro některé služby

-   V oblasti důvěryhodnosti

    -   Definuje povinnost veřejnoprávním subjektům opatřovat digitální dokumenty kvalifikovanými validačními prvky

    -   Definuje možnost soukromoprávním subjektům pro podpis opatřovat dokumenty zaručenými validačními prvky

## Zákon č. 250/2017 Sb., o elektronické identifikaci

-   V oblasti elektronické identifikace

    -   Upravuje celou právní oblast pro fungování a využívání elektronické identifikace

    -   Částečně transponuje nařízení EU 910/2014 EIDAS v oblasti elektronické identity a identifikace

    -   Stanovuje, že jediným kvalifikovaným systémem elektronické identifikace v ČR je státní NIA a Národní bod

    -   Stanovuje podmínky pro využívání zaručené elektronické identifikace osob prostřednictvím služeb Národního bodu

    -   Definuje státní EID prostředky jako prostředky nejvyšší úrovně záruky a další jako prostředky značné úrovně záruky

    -   Definuje podmínky, u kterých se mohou připojit další poskytovatelé identifikačních prostředků pro využívání EID prostřednictvím Národního bodu

## Zákon č. 181/2014 Sb., o kybernetické bezpečnosti

-   V oblasti kybernetické bezpečnosti

    -   Upravuje celou oblast kybernetické bezpečnosti

    -   Stanovuje povinnosti a oprávnění pro Národní úřad kybernetické a informační bezpečnosti

    -   Zakotvuje některé prvky infrastruktury a některé systémy a služby jako prvky kritické infrastruktury se zvláštní ochranou podle krizového zákona

    -   Stanovuje povinnost sledování a oznamování incidentů

    -   Řeší celou oblast správy bezpečnostních rizik, včetně správy aktiv a bezpečnostní dokumentace

-   V oblasti kybernetické bezpečnosti ISVS

    -   Stanovuje správcům ISVS povinnosti týkající se kybernetické bezpečnosti

    -   Stanovuje kategorie pro významné systémy a kritické systémy a podmínky jejich kybernetické bezpečnosti

    -   Upravuje oblast správy vztahů s významnými dodavateli

## Zákon č. 106/1999 Sb., o svobodném přístupu k informacím

-   V oblasti přístupu k informacím

    -   Definuje celý právní rámec pro přístup k informacím

    -   Stanovuje mechanismus žádostí o poskytnutí informací a podrobnosti pro jejich vyřizování

    -   Stanovuje opravné mechanismy pro vynucení informací

-   V oblasti zveřejňování a publikování informací

    -   Stanovuje okruh povinně zveřejňovaných informací u každého povinného subjektu

    -   Definuje kanály a obsah pro povinně zveřejňované informace

    -   Řeší celou oblast publikování otevřených dat a stanovuje pro ni podrobnosti a povinnosti

    -   Definuje Národní katalog otevřených dat a jednotlivé katalogy otevřených dat a mechanismy jejich fungování

## Zákon č. 222/2016 Sb., o Sbírce zákonů a o Sbírce mezinárodních smluv

-   V oblasti legislativy

    -   Zákon zejména zakotvuje tvorbu, realizaci, vyhlašování a doplňování právních předpisů a legislativy

    -   Mimo jiné udává strukturu návrhů právních předpisů a jejich náležitosti

-   V oblasti přístupu k legislativě

    -   Zavádí informační systém Elektronické sbírky a Elektronické legislativy

    -   Definuje povinnosti zúčastněných aktérů při využívání informačních systémů eSbírka a eLegislativa
